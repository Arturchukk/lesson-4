<!DOCTYPE html>
<html lang="uk">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Lesson 4</title>
    <link href="https://fonts.googleapis.com/css?family=Roboto:100,100italic,300,300italic,regular,italic,500,500italic,700,700italic,900,900italic&dispaly=swap" rel="stylesheet" />
    <link rel="stylesheet" href="css/main.css">
</head>
<body>
    <div class="wrapper">
        <header id="top" class="header">
            <div class="header__block">
                <p class="description">
                    Поради
                  </p>
                  <h1 class="header__title title">
                    Що треба знати про вигул собак: правила, штрафи, конфіскація
                  </h1>
                  <time>
                    25.06.2020 17:38
                  </time>
            </div>
        </header>
        <main class="main">
               <div class="main__block">
                   <h2 class="main__title title">
                    За неодноразове порушення правил утримання чотирилапих на господаря можуть накласти штраф, а собаку — відібрати у судовому порядку.
                   </h2>
                   <div>
                       <img src="img/Photo_1591897778975-1024x678.jpg" alt="Dog">
                   </div>
                   <div class="main__text text">
                          <p>
                            У парку Шевченка навіть у будні велелюдно. Після зняття карантинних обмежень містяни радо користуються можливістю прогулятися наодинці чи з сім’єю зеленими алеями. Деякі з них беруть із собою чотирилапих.
                          </p>
                          <p>
                            Однак не всі господарі свідомо підходять до вигулу. Хтось відверто нехтує елементарними правилами безпеки. На доріжках ми зустріли таксу, поряд із якою немає власника. Собака бігає біля фонтана разом із дітьми, які катаються на самокатах та годують голубів.
                          </p>
                          <p>
                            Далі на шляху трапився чоловік зі своєю великою собакою поруч серед великої кількости людей. Пес був хоч і на повідцю, але без намордника.
                          </p>
                          <p>
                            Ще один чоловік вигулював вівчарку подалі від людей, лавіруючи серед дерев разом зі своїм улюбленцем, намагався його наздогнати. Собака бігав без намордника та на довгому поводі.
                          </p>
                          <p>
                            Журналісти «Шпальти» вирішили поцікавитися правилами вигулу собак: як повинні бути оснащені пес та господар, щоб не створювати ризику для інших і не втрапити у халепу самому. Що загрожує порушникам та чи є у Чернівцях спеціальні місця для вигулу і тренування тварин.
                          </p>
                   </div>
                   <div>
                      <p class="main__comments">
                        «За правилами утримання домашніх тварин у нас передбачено 27 місць для вигулу собак. У законодавстві «вигул» — це тоді, коли собака може ходити без повідка на спеціально відведеній території. У будь-якому іншому місці, крім цих майданчиків, людина повинна тримати тварину на поводі», — пояснює керівник Центру стерилізації тварин Артем Жук.
                      </p>
                   </div>
                   <div class="main__text">
                       <p>
                       <a target="_blank" href="https://map.city.cv.ua/"> Подивитися,</a> де розташовані такі точки, можна на чернівецькому геопорталі у розділі «перелік місць та зон вигулу собак».
                       </p>
                       <div>
                            <img src="img/Photo_1591897841870.jpg" alt="">
                       </div>
                       <p class="main__comments">
                        «Обов’язок власника — зареєструвати тварину у муніципальній базі даних. Власник повинен отримати та носити з собою муніципальний жетон, незалежно, чи він просто прогулюється з собакою, чи вигулює її. Улюбленець має бути на повідку: потенційно небезпечні породи — на короткому, інші можуть гуляти на довгому», — зазначає Артем Жук.
                       </p>
                       <p class="main__link">
                        Також власники собак потенційно небезпечних порід зобов’язані одягнути на тварину намордник. До таких тварин належать бультер’єр, доберман, кавказька вівчарка, німецька вівчарка, ротвейлер тощо. Повний перелік таких порід можна <a target="_blank" href="https://ips.ligazakon.net/">переглянути</a> за посиланням.
                       </p>
                       <p class="text">
                        Патрульні кажуть: якщо ви помітили порушення одного з цих правил, то можете звернутися на «гарячу лінію» поліції та повідомити про те, що спостерігаєте.
                       </p>
                   </div>
                   <div class="main__text">
                      <div>
                         <img src="img/Photo_1591897777207.jpg" alt="">
                      </div>
                      <p class="text">
                        Проте у Чернівцях з 27 майданчиків облаштований лише один на грантові кошти, каже керівник Центру стерилізації тварин:
                      </p>
                      <p class="main__comments">
                        «Коли будували притулок для тварин, який зараз є Центром стерилізації, то облаштували лише одну точку. Ми подавали на бюджет участи проєкт з облаштування семи майданчиків для вигулу. Ми виготовили проєктно-кошторисну документацію, але проєкт не набрав достатню кількість голосів. Місто не має грошей зараз для реалізації цього, як і підприємство».
                      </p>
                      <p class="text">
                        У Центрі стерилізації тварин підрахували, що за проєктно-кошторисною документацією один такий майданчик з усім обладнанням для вигулу та тренування собак можна облаштувати за 250-300 тисяч гривень.
                      </p>
                   </div>
                   <div class="main__text">
                      <div>
                         <img src="img/Photo_1591897776640.jpg" alt="">
                      </div>
                      <div class="main__text text">
                            <p class="red-color">
                                Від початку року правоохоронці зареєстрували 35 випадків порушень правил вигулу домашніх тварин. Із них у 19 випадках собака покусав людину.
                            </p>
                            <p>
                                Торік чернівчани порушили настанови 94 рази, 54 рази поліціанти реєстрували випадки нападу собаки на людину.
                            </p>
                            <p>
                                Однак за порушення правил утримання домашніх тварин власники щонайменше отримають попередження, щонайбільше — пожертвують ранковою кавою, адже штраф коливається від 17 до 51 гривні.
                            </p>
                      </div>
                   </div>
                   <div class="main__text">
                      <div>
                           <img src="img/Photo_1591897778413.jpg" alt="">
                      </div>
                      <p class="main__comments">
                        «Для посадових осіб — від трьох (51 гривня) до п’яти неоподатковуваних мінімумів (85 гривень) доходів громадян», — зазначають у пресслужбі патрульної поліції.
                      </p>
                      <p class="text">
                        Якщо господар неодноразово порушує правила та ігнорує інструкції поліції, то тварину можуть відібрати. У такому випадку собаку утримуватимуть у Центрі стерилізації тварин. Про це <a target="_blank" href="https://i.factor.ua/">йдеться</a> у статті 154 Кодексу України про адміністративні правопорушення.
                      </p>
                      <div>
                        <img src="img/Photo_1591897841273.jpg" alt="">
                    </div>
                    <p class="main__comments">
                      «Дії, що завдали шкоди здоров’ю людей чи майну та повторне впродовж року порушення передбачає накладення штрафу на громадян від трьох до п’яти неоподатковуваних мінімумів (51-85 гривень) з конфіскацією тварин», — ідеться в документі.
                    </p>
                   </div>
                   <div class="main__text">
                      <p>
                        Про неприємності з поліцією, пов’язані з вигулом собак, не з чуток знає <b>Тетяна Турлай</b>, власниця хаскі Меґґі.
                      </p>
                      <div>
                         <img src="img/Photo_1593016672175.jpg" alt="">
                      </div>
                      <p class="main__comments">
                        «Зазвичай я вигулюю собаку або в сквері на Соборній площі, або в парку Шевченка. Оскільки спеціально відведених місць немає або вони важкодоступні, то ми намагаємося в парку ходити алеєю, яка розміщена найближче до вулиці Головної — там менше людей. На прогулянки я беру з собою повід, без нього вона бігає лише на якихось закритих територіях, де не становить небезпеки для інших. Також обов’язковий атрибут — сміттєвий пакет. Намордник ми використовуємо дуже рідко — лише коли їдемо у транспорті, адже ця порода не є потенційно небезпечною. Крім того, тварина повинна себе захистити, бо в місті багато бездомних собак».
                      </p>
                      <p>
                        Тетяна каже, що не може скористатися єдиним обладнаним майданчиком для вигулу та тренування тварин у парку «Жовтневий», бо він розташований далеко від її місця проживання.
                      </p>
                      <p class="main__comments">
                        «Коли ми жили на вулиці Воробкевича, цього майданчика ще не було. Як мені відомо, цю територію обладнали люди на власні кошти, не держава, депутати чи міська рада. А такі майданчики, на мою думку, повинні бути мінімум у кожному парку, бо є різні люди: ті, хто нормально ставиться до песиків, і ті, кому вони створюють незручності, викликають дискомфорт», — розповідає Тетяна.
                      </p>
                   </div>
                   <div class="main__text">
                      <div>
                          <img src="img/Photo_1593016669796.jpg" alt="">
                      </div>
                      <p>
                        Жінка вважає: щоби не натрапити на неприємності, потрібно дотримуватися простих правил, які не мають викликати незручності: повід та прибирання.
                      </p>
                      <p class="main__comments">
                        «Я вважаю, що це обов’язково і за це повинні штрафувати. У мене є дитина, і буде неприємно, якщо вона забрудниться, коли гулятиме по траві в парку. Якщо власник собаки дійсно порушив правила вигулу (до прикладу, дозволяє гуляти бійцівському собаці без намордника), то його мають покарати. Для кожного міста список правил свій. У Чернівцях хаскі вважають безпечною породою, в Києві їй би довелося одягати намордник. У Чернівцях із цим проблеми. Я спостерігала, як жінка гуляла з двома вівчарками без повідка, не кажучи вже про намордник. Собаки накинулися на безпритульного пса, а потім побігли до нас. Їхня господарка сказала, що не бійтеся — мовляв, вони так граються».
                      </p>
                   </div>
                   <div class="main__text">
                         <div>
                            <img src="img/Photo_1593016670758.jpg" alt="">
                         </div>
                         <p>
                            Тетяна запевняє, що люди не хочуть дотримуватися цих правил, бо, по-перше, їх ніхто не штрафує або штрафи мізерні, а по-друге — у місті немає де гуляти. Тож змія правосуддя вкусила себе за хвіст. Втім, перед прогулянкою з чотирилапим другом варто подумати не лише про власний комфорт, а й про безпеку тих, кого ви можете зустріти дорогою. Як би довго пес не був вашим добрим другом, ви ніколи не зможете передбачити його поведінку, коли той побачить когось, хто йому не сподобається.
                         </p>
                </div>
               </div>
        </main>
        <footer class="footer">
            <small class="copyright">© 2022 Шпальта медіа. Всі права застережено</small>
        </footer>
        <a href="#top" class="arrow">
            <img src="img/bi_arrow-up-circle-fill.svg" alt="">
        </a>
    </div>

</body>
</html>